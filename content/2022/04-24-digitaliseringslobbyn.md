Title: Digitaliseringslobbyn - vem har nytta av digitaliseringen?
Date: 2022-04-24 22:23
Category: Hälso- och sjukvård
Tags: Rapporter
Author: Redaktion
slug: digitaliseringslobbyn
summary: Det finns en lobby som menar att vi behöver digitalisera mera. Det är inte enbart hälso- och sjukvården som det bedrivs lobbying mot, men det är vad tankesmedjan Arena Idé anordnar en presentation om i slutet av april.

Tankesmedjan Arena Idé lyfter fram vårdpersonalens perspektiv och förslag särskilt mycket just nu. På tisdag kommer rapporten *Digitaliseringslobbyn – på vems villkor digitaliseras vården?* att presenteras. Rapporten är skriven av Katti Björklund, frilansskribent som tidigare var medarbetare hos 1177 Vårdguiden och Inera.

> "Det pågår en omfattande digitalisering av svensk hälso- och sjukvård. Stora värden står på spel. Visionen är att samhället ska spara hundratals miljarder varje år, om vi bara satsar ordentligt och gör invånarnas personliga hälso- och sjukvårdsdata tillgängliga. Men är digitaliseringen verkligen det magiska trollspö som den framställs som? Och på vems villkor digitaliseras vården?  
> Rapporten Digitaliseringslobbyn visar att visionen saknar trovärdighet, och att avgörande beslut tas hos Sveriges Kommuner och Regioner, SKR – en intresseorganisation som journalister, folkvalda politiker och andra invånare har begränsad insyn i, och som är svår att granska och ställa till svars."  
> – [Arena Idé](https://arenaide.se/kalender/digitaliseringslobbyn/)

Den 26 april lanserar Arena Idé rapporten *Digitaliseringslobbyn – på vems villkor digitaliseras vården?* Under lanseringseventet kommer en panel av insatta att bearbeta frågor som akademins syn på vilket skydd har vården mot lobbying från t.ex. digitaliseringsföretag. Vad vårdprofessionen själv tänker kring evidens för dagens digitalisering. Och vilken slags digitalisering ska vi ha enligt politikerna? Och vem ska styra den digitaliseringen?

Deltagare:

* Katti Björklund, rapportförfattare, frilansskribent och tidigare
medarbetare på 1177 Vårdguiden och Inera.
* Louise Bringselius, docent och universitetslektor i organisation och ledning vid Lunds universitet
* John Lapidus, forskare i ekonomisk historia på Handelshögskolan vid Göteborgs universitet, författare till boken ”Vårdstölden” (Leopard förlag 2018)
* Sigurd Allern, professor emeritus i journalistik vid Universitetet i Oslo och gästprofessor vid Institutionen för mediestudier, Stockholms universitet
* Leila Tamaddon, specialistläkare i allmänmedicin och master i den praktiska kunskapens teori
* Helena Dreber, specialistläkare i allmänmedicin och dr i medicin
* Andreas Thörneby, allmänläkare vid Kinna vårdcentral, styrelseledamot i SFAM, opinions- och folkbildare, bland annat genom satirkontot Dr Glad
* Jonas Lindberg (V), sjukvårdspolitisk talesperson för Vänsterpartiet i Region Stockholm
* Johan Hultberg (M), Riksdagsledamot och ledamot av socialutskottet

Samtalet modereras av Lisa Pelling, chef för Arena Idé.

[Anmälan](https://mailchi.mp/arenagruppen.se/digitaliseringslobbyn)

----
## Mer om hälso- och sjukvård
* Videoklipp: [Vittnesmål om sjukvården i Region Stockholm](https://www.youtube.com/watch?v=oiOHud72ISw&t=1106s) (Youtube)
* Bok: [Stockholms sjukvårdsupprop: vittnesmål](https://trinambai.se/bocker/vittnesmal/) - en bok som samlar drygt 400 vittnesmål av sjukvårdsanställda i Region Stockholm.
* Bok: [Distriktsläkaren](https://premissforlag.se/bocker/distriktslakaren/) – från sjukronorsreformen 1970 fram till dagens annonskampanjer från nätläkarbolag som uppmanar oss att konsumera dyra, ofta onödiga, men skattefinansierade läkarinsatser