---
layout: post
title: Forskning visar att regionernas "digitalisering" snarare är intern effektivisering med IT
date: 2022-04-18 21:23 +0200
permalink: regionernas-digitalisering.html
description: Forskningskonsortiet för Digital förvaltning vid Göteborgs universitet har släppt en ny rapport i dagarna. De kommer fram till att det som kallas för digitalisering snarare är tillämpandet av IT med avsikt att effektivisera.
---
Kristian Norling, Johan Magnusson och Tomas Lindroth på Forskningskonsortiet för Digital förvaltning vid Göteborgs universitet har släppt en ny rapport i dagarna. Deras sammanfattning:

> "En organisations digitaliseringsstrategi utgör ett fastställande av hur man skall bedriva digitalisering.
Genom detta är strategin ett formellt ställningstagande av digitaliseringens riktning och syfte. I denna
rapport har samtliga formella digitaliseringsstrategier i Sveriges regioner analyserats. Resultaten visar
att strategierna uppvisar en låg grad av spridning, med ett tydligt fokus på framför allt intern effektivitet
som huvudsaklig riktning i digitalisering, särskilt i regioner med hög befolkningstäthet, negativt
ekonomiskt resultat och högermajoritetsstyre. Rapporten analyserar resultaten och ger
rekommendationer med syftet att ytterligare stärka regionernas förmåga kring ändamålsenlig
digitalisering."  
> – [Regioners Digitaliseringsstrategier](https://www.digitalforvaltning.se/rapport/sveriges-regioners-digitaliseringsstrategier/) (april 2022)

Rapporten är på 17 sidor och relativt lättläst. Det verkar ju inte som att regionerna faktiskt håller på med digitalisering. Snarare intern effektivisering med hjälp av IT. Innovation, sann verksamhetsutveckling med stöd av modern teknik och fokus på service till skattebetalarna lyser dessvärre med sin frånvaro.

Det här är troligen plågsam läsning för de som brukar påstå att offentlig sektor kan det här med digitalisering. Samtidigt är det en positiv utgångspunkt att befinna sig i helt fel ände av skalan om man nu kan med att "bryta ihop och komma igen". Men när kommer den sjukdomsinsikten bland de som vill digitalisera?